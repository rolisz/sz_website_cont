Title: Despre noi
Lang: ro
Slug: index
Save_as: index.html
URL: 
Menulabel: despre noi
Template:gallery
Gallery: about_us
Order: 1

Familia Szabó – Tibor și Enikő – au pus temeliile firmei SC SZ-CONT CONSULTING 
SRL în toamna anului 2003. Ideea de a înființa propria firmă și a trece de la 
simplu angajat la statutul de antreprenor s-a născut în 2000, când Szabó Enikő 
a devenit expert contabil. Începutul, ca la toate firmele, a fost mai greu, 
mult timp având doar 2 clienți, dar perseverența în a asigura cele mai bune 
servicii, transparența în relația cu clienții și cunoștințele întotdeauna la 
zi, au ajutat firma să se dezvolte și să ajungă la 6 angajați, care asigură 
echilibrul a mai mult de 60 de firme, de la asociații, birouri de traduceri, 
retaileri, până la firme de transport și prestări servicii.

Misiunea fondatorilor a fost întotdeauna de a juca rolul unui catalizator, prin
oferirea celor mai bune condiții pentru afacerile partenere, furnizarea unor
informații relevante și punctuale care să vină în ajutorul clienților în luarea
deciziilor de business. 

De-a lungul timpului, compania SZ-CONT a format relații foarte bune cu diferiți
colaboratori de calitate, astfel încât clientul să poată beneficia de servicii
integrale necesare pentru derularea eficientă a activităților cotidiane –
începând de la înființarea unei firme, prin asigurarea serviciilor juridice și
consultanță, până la diferite traduceri, legalizări și nu numai - SZ-CONT
încearcă să ia povara birocrației de pe umerii Clientului, astfel acesta se
poate concentra pe problemele, provocările fiecărei zi.

În decursul celor 11 ani de la înființare, afacerea a devenit una familială –
băiatul mai mic al fondatorilor, Tibor-Botond, și soția lui, Noémi,
alăturându-se echipei, asigurând energie și inovație. Tibor-Botond a terminat
cursurile de masterat ale Academiei de Științe Economice București în limba
engleză – astfel SZ-CONT oferă serviciile sale și pentru firme din cadrul UE,
care doresc expansiunea pe teritoriul României, dar care întâmpină obstacole
lingvistice și care se lovesc de fiscalitatea complicată din România.
